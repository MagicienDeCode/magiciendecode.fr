---
path: '/chinese/zeguangxianwen'
---

# 增广贤文

1. 昔时贤文，诲汝谆谆；集韵增文，多见多闻。
   观今宜鉴古，无古不成今。
   知己知彼，将心比心。
   酒逢知己饮，诗向会人吟。
   相识满天下，知心能几人?
   **相逢好似初相识，到老终无怨恨心**。
2. 近水知鱼性，近山识鸟音。
   **易涨易退山溪水，易反易覆小人心**。
   运去金成铁，时来铁似金。
   读书须用意，一字值千金。
3. **逢人且说三分话，未可全抛一片心**。
   有意栽花花不发，无心插柳柳成阴。
   画虎画皮难画骨，知人知面不知心。
   **钱财如粪土，仁义值千金**。
4. 流水下滩非有意，白云出岫本无心。
   当时若不登高望，谁信东流海洋深。
   路遥知马力，事久见人心。
   **马行无力皆因瘦，人不风流只为贫**。
   **饶人不是痴汉，痴汉不会饶人**。
   是亲不是亲，非亲却是亲。
   美不美，乡中水，亲不亲，故乡人。
   **相逢不饮空归去，洞口桃花也笑人**。
5. 为人莫做亏心事，半夜敲门心不惊。
   **两人一般心，无钱堪买金，一人一般心，有钱难买针**。
   莺花犹怕春光老，岂可教人枉度春。
   红粉佳人休使老，风流浪子莫教贫。
6. 黄金无假，阿魏无真。
   客来主不顾，应恐是痴人。
   贫居闹市无人问，富在深山有远亲。
7. 古人不见今时月，今月曾经照古人。
   先到为君，后到为臣。
   莫道君行早，更有早行人。
   **莫信直中直，须防仁不仁**。
   **山中有直树，世上无直人**。
   自恨枝无葉，莫怨太阳偏。
   万般皆是命，半点不由人。
8. 41
